Zadatak seminarskog rada je zadan u Jupyter bilježnici. Potrebno je napraviti ispitno okruženje za svaki zadatak te prikazati i komentirati rezultate sukladno zahtjevima zadatka.

Rješenje zadatka u Jupyter bilježnici ili bilo kojem drugom ekvivalentnom obliku prema zadanom sadržaju treba predati kao datoteku pod nazivom SEM1_TIMx (x- broj tima) u LMS predmeta. Napomena: Tim koji će koristiti neki drugi programski jezik umjesto Pythona i Jupyter Notebook okruženja rješenje s opisima može predati u posebnoj datoteci kao Word dokument prema predlošku i sadržaju zadanom u Jupyter bilježnici.

Dokument s rješenjima predaje voditelj tima. U seminaru moraju biti navedeni svi članovi tima s navodom dijela zadatka koji je pojedini član obradio.  
 
Rješenje zadatka predati do 10. lipnja 2025. u 23:59 u LMS sustav. 
Seminarski rad nosi 15 bodova za dokumentaciju i 5 bodova za prezentaciju koju se može održati u zadnjem terminu laboratorijskih vježbi.

PODATKOVNI SKUP
Timovi mogu koristiti podatkovni skup zadan u priloženoj datoteci movie.txt ili predložiti vlastiti podatkovni skup na kojem će raditi implementaciju.
Za slučaj vlastitog podatkovnog skupa voditelj tima se treba javiti nastavniku e-poštom s prijedlogom istog i navodom točnog izvora odakle su podatci uzeti i gdje treba biti:
-    najmanje 50,000 zapisa,
-    svaki zapis treba imati najmanje tri polja (podatka),
-    indeksni ključ po kojem se gradi stablo treba biti tekstualan.
U slučaju da se predloženi podatkovni skup odobri broj mogućih bodova iz seminarskog rada se povećava za 3 boda, s time da se ukupni mogući broj bodova studenata na predmetu i dalje ograničava na 100 bodova.

Za timove koje rade s podatkovnim skupom koji je priložen u datoteci movie.txt podatkovni skupovi se razlikuju između timova po izabranom podskupu zapisa za obradu iz datoteke. To znači da timovi trebaju koristiti podatke učitavanjem sljedećih redaka iz datoteke:

TIM01: svaki jedanaesti redak počevši od prvog retka
TIM02: svaki jedanaesti redak počevši od drugog retka
TIM03: svaki jedanaesti redak počevši od trećeg retka
TIM04: svaki jedanaesti redak počevši od četvrtog retka
TIM05: svaki jedanaesti redak počevši od petog retka
TIM06: svaki jedanaesti redak počevši od šestog retka
TIM07: svaki jedanaesti redak počevši od sedmog retka
TIM08: svaki jedanaesti redak počevši od osmog retka
TIM09: svaki jedanaesti redak počevši od devetog retka
TIM10: svaki jedanaesti redak počevši od desetog retka
TIM11: svaki jedanaesti redak počevši od jedanaestog retka

